(Α. D. 1424.) amun monemus. . ἱ 319

Regem locutus est: Et pro meo in te, serenissime Rex, officio, et pro
illustrissimi Wladislai Poloniae Regis desiderio, spontaneus ‚ cum duobus
Regis praefati nuntiis ‚ adveni , vivam securitatem tibi praestiturus ‚ qua·
tenus nos liberos aut vinctos in Regno tuo Hungariae detineas, donec so·
spes et incolumis ex Polonia revertaris. sigismundus Rex ea legatione ¹)
tam submissa audita, respondet: 'l'am notabili securitate unquam se eguisse,
et de Wladislai Poloniae Regis fide nihil se unquam veritum, cracoviam
sine quolibet salvo conductu venire velle. Feria quinta ambo Reges , Ro-
manorum videlicet et Daciae 2), sed et Barbara Romanorum Regina, in op·
pidum⁴ N owitarg ad prandium et ad noctem perveniunt. Feria sexta inde
egressi, procedunt in Mislimicze 3), quo ⁴) illos Wladislaus Poloniae Rex
in campestribus excipiens et humanissime invitam, in Mislimicze deduxit.
Sabbato omnes tres Reges in multitudine gravi et apparatu nobilissimo ex
Mislimicze egressi, in Wyeliczkam perveniunt: factoque ad unam tabulam
prandio in sala Zupparum superiori, cracoviam die eodem, qui mitem et
placidam auram dabat, ingrediuntur. Occurrebant autem Regibus Praelati,
Principes, barones diversi, qui non solum ex Poloniae Regno et eius do-
miniis, sed etiam ex remotis oris et Regnis rogati, advenerant, et singuli
per turmas et exercitus ‚ turbas et cuneos, in splendore insigni iuxta
quisque suas facultates occurrebant ⁵); sed et matronae, virginesque nobi·
les ‚ in vehiculis et curribus fulgentibus et deauratis faciebant occursum.
Exceperat etiam Reges suo occursu Branda tituli Sancti clementis Pres-
byter cardinalis Placentinus, a Martino Papa quinto in solennitatem coro·
nationis praefatae missus , item Dux Sigismundus Koributh in quingentorum
equorum numero Reges excipiens. Sophia deinde Poloniae Regina in monte
Lasotino tapetis constrato sigismundum Romanorum et Hungariae Regem,
eiusque consortem ⁶) Barbaram Reginem excepit3 et invitatione expleta,
Reginam Barbaram in vehiculum suum, miro ornatu superbum, assumpsit,
et usque in cracoviensem arcem et thalamum pro Sigismundo Rege prae-'
paratum, cubiculum videlicet pictum, conduxit. Erico Regi caminata su—

perior consignata, quae ex illo tempore vocabulum ab hospite sortita,
cubiculum Regis Daciae ⁷) nominatur.

¹) locutione Cod. Rozr. ςΙ) Daniae Ed. Lips. ⁸) Misliuicze Ed. In‘ps. ⁴) ubi Cod.
Rozr. ⁶) divisi ducebant cod. Rozr. ⁶) consortem deest in 0001. Calo. ⁷) Dauiae
Ed. Lips.

