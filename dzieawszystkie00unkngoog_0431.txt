 

420 amun monemus. (Α. D. 1430.)

„Martinus Episcopus, servus servorum Dei, Carissimo in Christo filio
„wladislao Poloniae Regi illustri, salutem et apostolicam benedictionem.
„Superioribus diebus, corde fueramus afflicti, dubitantes, ne ambitio hu-
„mana celebris memoriae fratrem tuum Alexandrum Ducem Magnum Li·
„thuaniae, cupiditate coronae regaliS, alienum 1) faceret et separaret a te.
„Nunc autem affligimur et dolemus, quod mors iam reconciliatum cum
„serenitate tua in perpetuum separavit. Sed in hoc nosmet ipsos et te
„consolamur in Domino, quod huiusmodi separatio lege naturae, quae mor-
„talibus omnibus statuit moriendum esse, non ambitione et instigatione
„malevola‚ et 2) sine peccato suo accidit. Ante enim, quam peccaret ad·
„versus te seductus malo consilio, rediit tecum in gratiam, et transivit
„ad suscipiendam coronam pro meritis suis, non corruptibilem, sed aeter-
„nam‚ per gratiam non mortalis, sed Imperatoris aeterni: quod sperandum
„est ex eius bonis et iustis operibus, quae fecit in vita, praesertim pro
„amplificatione fidei christianae, in qua una vera salus fidelium reperitur.
„Quare fili carissime, in hac spe consolare animum tuum, pro morte tanti
„Principis et ³) cari fratris afflictum, quia sibi reposita est in coelo vi-
„ctoriae corona 4), ad quam vocavit eum Dominae, coronae mortalis affe-
„ctione deposita3 et quod, antequam ex hac vita 5) discederet, ipsum am-
„plexus et allocutus es saepius caritate fraterna, pestremo ipse tibi morienS,
„ut debitum, frater fratri, statum eius, subditos et dominia commendavit.
„Nemo autem, eo Duce sublato, quem tecum unanimem atque promptum
„cupiebamus fore, ad suscipiendam defensionem fidei catholicae contra Bo·
„homos haereticoS, ad te unum necesse est nobis convertere omnem ⁶) fidu-
„ciam‚ spem et preces nostraS. N ec egemus maiore praesidio, nec ampliori
„potentia, nec voluntate meliore, quam tua est. Certi enim sumus, quod
„hanc rabiem haereticam, Regno tuo finitimam et periculosam tuis, semper
„odio iustissimo prosecutus es et extinguere cupivisti. Quod cum nunc
„perficere solus possis, cordialiter rogamus sublimitatem tuam, ut compo·
„sitis rebus Lithuaniae et ordinato earum terrarum statu, quae in tua po·
„testate relictae sunt, omnes curaS, cogitationes et vires tuas convertas
„ad hanc perfidam haeresim extirpandam, cum nullum aliud negotium Deo
„magis acceptum, nec utilius mundo, nec tibi gloriosius, possis amplecti:
„cuius perficiendi gloriam a Deo reservatam tibi esse cupimus et speramus.
„Datum Romae apud Sanctos ApostoloS, Idibus Ianuarii, Pontificatus no-
„stri anno quatuordecimo.“

¹) alterum cod. Calv. ²) sed Cod. Rozr. 3) tamque Cod. Rozr. ⁴) imposita in
coelo aeterna victoria God. Calv. 5) luce (lod. Rozr. ο) necesse est nobis oculos con-
vertere , animum Cod. Rozr.

