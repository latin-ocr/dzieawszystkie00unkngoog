222 mmm macutus. (Α. D. 1419.)

priusquam toro regio iungeretur, validius grassante vexata, cracoviae de·
eumbente, in Sandomiriam, deinde in Novam civitatem processit. Quo ad
illum velox Sigismundi Romanorum et Hungariae Regis nuntius cum lite-
ris magnopere postulantibus ¹), ut secum apud Sczepusiensem oram con·
ventum tenere dignaretur, oblatus est. Cuius precibus wladislaus Rex ·
motus, venire consensit, et aliquot diebus apud Novam civitatem absum· .

ptis, ad tenendum huiusmodi cum Sigismundo Romanorum Rege conven-
tum, cum frequenti et splendida militum suorum caterva per Woynicz,
Cachow, Tuchow et Sandecz processit, et pro die Dominico Oculi in Lu-
bowlya perveniens, Nuntios apostolicos Iacobum de Camplo Spoletanum
et Ferdinandum de Hispania Lucensem, episcopos, per Martinam Papam,
rogat-u et instigatione cruciferorum de Prussia et sub eorum expensis ad
conficiendam pacem perpetuam vel trengam destinatos, offendit. Qui literis
apostolicis praesentatis, multiplici instantia wladislaum Poloniae Regem
Summi Pontificis nomine deprecantur: quatenus eum cruciferis de Prussia
pacem perpetuam firmare, et a gnerris cessare dignaretur. Ex Lubowlya
processit Rex in Podolinum, deinde Lubicza: ubi apostolicis Nuntiis eo·
mitari iussis , optimum et pronum ad pacem aequis conditionibus conficien-
dam animum aperuit, et per certa capitula suam illis intentionem ad liqui-
dum declaravit. Qui voluntate Regis ad plenum explorata, per Poloniae
Regnum, regio milite illos ²) conducente et singulis ubique 3) providente
necessariis ⁴), in Thorun perveniunt, Magistrumque Prussiae Michaelem Koch-
meister illic eorum adventum cum suis consiliariis operientem, pacem aut
pacis sufferentias inire et assumere, patefacta Regis Wladislai optima in
utrumque voluntate, requirunt. Verum a Magistro Prussiae de videndis
privilegiis et iuribus suis et Ordinis solicitati vehementer, videre illa et
examinare atque transumere consentiunt. Magister siquidem Prussiae Mi-
chael causam suam apud Martinum Papam et Legatos eius iustificaturns,
cum periculosum dinosceret, privilegia et iura in Urbem originaliter ferre,
praefatos Nuntios in Prussiam venire, privilegia et iura originalia visuros
et transumpturos, obtinuit. Cum autem iura et privilegia huiusmodi ex
Marienburg in Thorun veherentur, auriga descendente, equi in praecipitem
cursum et usque in locum Melno acti, quadrigam undis immergunt: ex
quo omnia, quae currus continebat, praeter literas, iura et privilegia, ce·
ratis, quibus involuta fuerunt, resistentibus , fuere tincta et compluta.
Lectione autem et examinatione iurium et privilegiorum, et ad extrem'nm
transumptione perfecta 5), ex Nuntiis et arbitris communibus, advocati Cru-

¹) postulantibus deest in cod. Gale. ²) eos Ed. Lipe. ³) ubicumque Ed. Lips.
⁴) necessaria Ed. Lipe. ⁵) patefacta Cod. Rozr.

