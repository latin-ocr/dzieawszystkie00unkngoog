(Α. D. 1410.) LIBER nuntiemus. 33

versum, gravis contentio illico suboritur: quae adeo efferbuit, ut Polonici
militeS, superatis hostibus et in oppidum fugere compulsiS, ad conquisi-
tionem oppidi in magna multitudine glomerati, iniussu Regis prosilirent.
Erat oppidum non solum muris altis et spissiS‚ turres quoque et propu-
gnacula in circuitu habentibus, sed etiam situ munitum: stagnum enim
a parte maiori illud ambit, et undis in circuitu vallatum, exiguum et an-
gustum terrestrem aditum habet, profundis fossis praeclusum. Fit in ca—
stris regiis rumor magnus: quo Wladislaus Rex agnito, iubet conquisitio·
nem oppidi voce praeconis inhiberi, veritus in conquisitione oppidi milites
suos offendi et inutiles effici in fiiturum certamen. Prohibitione tamen
regia necquicquam apprehensa ¹), concursu ingenti ad conquisitionem op-
pidi, fatis iam illud appetentibus, festinatum est. Neque opidani segniter
resistunt, sed bombardis et saxis ad murum subeuntes 2), submovent. Ve-
rum abundante multitudine, milites Polonici lacum insiliunt, et muros
oppidi debilitant et suffodere conantur; caeteri scalis appositis, illos con-
scendunt, et in breviusculo tempore oppidum utroque sexu populosum,
rebusque omnibus et divitiis, longa pace quaesitiS, in quod etiam ex ali-
quot districtibus propinquioribus nobiles et populares *cum rebus et sub-
stantiis suis confugerant, opulentum conquirunt, omnibusque fortunis victo-
res potiuntur. De spoliis autem oppidi praedicti fere universus exercitus
regius ditatus, etiam quadrigas suas victualium mira abundantia impleve-
rat: incredibile enim dictu est, quantis opibus et victualibus oppidum re-
fertum fuerit. Spoliis nondum ad plenum egestiS, oppidum incensum est,
et plures mortalium, qui ad ecclesiam confugerant, igne exuberante extin-
guuntur. Multa autem millia captivorum utriusque sexus illic capta et ad
regia eastra deducta, Wladislao Regi Poloniae per milites dedita sunt. In
multos insuper caedibus saevitum est, nec caedem quisquam aut captivi·
tatem effugit, praeter paucOS, qui lintribus ³) et alveis ⁴) evasere in lacum.
Nulla illic aetatis contempla-tio, nulla aetatis misericordia: quod non tam
iure belli, quam Dobrzinensis terrae, quae ab hostibus exusta fuerat, do-
lore, et effusis in Cruciferos odiis, Poloni exequebantur. Magister Prussiae
UlricuS, cum Wladislaum Poloniae Regem , referentibus exploratoribus,
audisset Dambrowno expugnasse atque incendisse, et versus Marienburg ⁵)
exercitum suum ducere statuisse, magna percitus ira, uon ultra pugnam
differendam ratuS, eum toto penitus suo robore dimicare quam primum
constituit, et ad invadendum Regem celeriori quo poterat gressu processit.
Nec alius in pectoribus Commendatorum et Cruciferorum suorum erat furor,

¹) attenta Cocl. ΕΟΖ-ν. ²) ruentes Ed. Lips. ³) in lintribus Ed. Lips. ⁴) «loliis
Cod. Kost. ⁵) Margenburg Cocl. Calv.

J. magon. Hm. Polou. Τ. IV. 5

