(Α. D. mo.) amna nunncnmsa 3

nuntii regales et ducales, quam Cruciferorum, suas propositioneS, articu-
los et instructiones coram eodem Wenceslao Romanorum et Bohemiae Rege,
tanquam coram arbitro communi et iudice electo produxissent, sperantes
ipsum, tum pro sua, tum pro causae gravitate, causam mature digestarum:
ipse vero Rex ¹) taedio affectus et raro sobrius, suisque oblectamentis in-
tentus, ad causam suae fidei creditam, iusto decidendam iudicio , nihil pensi
habens, examinare illius merita fastidiebat. Ne tamen Rex ipse Romano·
rum fuisset de evidenti levitate in praesentia tot nuntiorum notatus, ne
insuper nuntii regales , ducales et Cruciferorum abscessissent sine 2) fine,
cruciferorum nuntiis tam prece quam pretio ipsum et consiliarios suos
solicitantibus, Iodocus Marchio Moraviae, Regi Poloniae Wladislao et suae
parti graviter, quod adversarium suum , alterum Marchionem Moraviae Pro·
copiam, frequenter armis et exercitibus adjuverat, infestus, cum aliquibus
Bohemis et Almannis decisioni causae huiusmodi se ingessit, et certos ar-
ticulos , crudos quidem et apparentem iniquitatem redolentes , ad ferendam
arbitralem sententiam composuit, praefatumque Wenceslaum Romanorum et
Bohemiae Regem ad pronuntiationem sententiae iuxta articulorum huius-
modi continentiam induxit. De quo ambasiatores Wladislai Poloniae Regis
et Lithuaniae ac Masoviae Ducum avisati, compromissum limitatum et se-
miplenum, pleno apud se reservato, produxerunt: ne pronuntiatio senten·
tiae iniquae Regem et Principes afficere et stringere in aliquo potuisset.
Post multos itaque dies assignatur terminus parti utrique ad audiendum
ferri sententiam arbitralem. Quo adveniente, convenit pars utraque in re·
giam, sententiam huiusmodi auditura. Silentio itaque indicto, Wenceslao
Rege stante et cuiusdam ligni cisurae intendente, notarius mensam edi-
tiorem ascendens, sententiam in Almannico pronuntiare coepit ³). Quo pro-
nuntiationem inchoante, ambasiatores Wladislai Poloniae Regis et Lithua·
niae ac Masoviae Ducum, nulla petita licentia, quamvis eorum aliqui Theu-
tonicum tam intelligere, quam sonare plene novissent, ex aula coeperunt
discedere. A quibus Wenceslaus Romanorum et Bohemiae Rex, cur rece-
derent, interrogans, responsum accepit: Quoniam, inquiunt, fit hic praedi-
catio in Theutonico: noa, qui Poloni sumus et vulgare Almannicum igno-
ramus, transimus hinc in alia loca, praedicationem Polonici idiomatis re·
perturi. Quo replicante , ferrent paulisper moram, aequo animo similem
pronuntiationem in Bohemico audituri: Et nos, inquiunt, nec Bohemicum
novimus. ‘Tunc vero Wenceslaus Rex: Ambae, iniquit, linguae consonae
sunt, et una alteram sonando intelligit. Non suut, inquiunt, Rex illustris-

¹) homo cod. Kost. ς3) absque Cod. Rozr. ³) incoepit. Cod. Calv.

