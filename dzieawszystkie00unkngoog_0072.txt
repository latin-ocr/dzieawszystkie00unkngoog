(Α. Β. 1410.) nnn-m annuemus, 61

ciferico exercitu quadrigae, vinculis tantummodo et catenis onustae, quas
Crucifori, certam sibi ominati, Divinitate inconsulta, victoriam, nec prae-
lium meditati sed triumphum, ad vinciendum Polonorum captivos condu-
xerant3 reperti et alii pleni facum ¹), quae pinosae, sepo tamen et pice
oblitae, tela insuper sepo et pice perfusa circumdatae, cum quibus debel-
latos et fugientes persequerentur, per antecessum, rem in manu Dei sitam
tumido et de victoria fidenti animo, non reservata potestate SuperiS, exe-
cuturi. Vinculis tamen et catenis huiusmodi, iusto Deo praesumptionem
eorum conterente, a Polonis alligabantur. Erat spectaculo digna et pro aesti-
matione 2) rerum sortis humanae miranda 168, quod dominos proprios
propria vincla et catenae includerent, et hostiles currus plura explentes
millia, adeo quod ³) nec minimum illorum relinqueretur vestigium, infra
quartale unius horae a regio exercitu direpti. Erant praeterea in castris et
curribus Pruthenicis vasa vini multa, ad quae regius exercitus, hostibus
debellatiS, praelii fatiga et fervore aestivo defatigatae, ad refocillandam
sitim concurrerat, nonnulique militum galeis, caeteri chiroteciS, calceis item
alii hauriendo merum, sitim sedabant. Veritus autem Wladislaus Poloniae
Rex, ne exercitus suus a vino inebriatuS, redderetur inutiliS, facile si quis
congredi auderet, etiam ab ignavo hoste vincendus; ne quoque ex nimia

“ potatione in morbos et languores solveretur, vasa vini discindi frangique

iubet. Quibus ad imperium Regis celerrime confractiS, defluebat vinum in
occisorum cadavera, quorum erant in loco stativorum hostilium haud pau-
cae congeries: et mixtum cum hominum, equorumque 4) interfectorum san-
guine 5), rubeum torrentem conficiens 6), usque ad prata villae Tambergk ⁷)
visum est defluxisse, et alveum ripasque ad modum torrentis sua impetuo-
sitate effecisse. Inde vulgari fictioni et fabulae occasionem praestitam fe·
runt, qua vulgatum erat, tantum eo praelio sanguinis fusum 6886, ut cruor
torrentis in modum deflueret. Reperta deinde sunt in silva parva, arbori-
bus, quas multicoraces vocamuS, obsita, et haud procul a statione hostili
distante, septem hostium banderia a fugientibus derelicta et terrae tantum-
modo infixa et mandata, quae ad Regem continuo delata sunt. Henricus
Commendator de Tucholya, qui deferri ante se mandando duos 8) gladioS,
a superbia sua revocari per bene suadentes necquicquam potuit, dum ex
praelio turpiter fugiendo in villam Wyelgnow ⁹) devenisset, ab insequenti·
bus consecuturi, miserabiliter capite caeso obtruncatus, temeritatis et super-
biae suae funestas quidem, sed meritas poenas dedit. Conspectus autem sub

¹) pleni facum currus eod. Rozr. 2) existimatione Cod. Kost. ³) ut God. Rozr.
⁴) pecorumque cod. Galv. ⁵) cruore cod. Rozr. ⁸) efficiens Ed. Lips. ⁷) Thamberg
Cod. Rozr. (Tannenberg). ε) nudos cod. Kost. ⁰) Ulnowo (Faulen) hodic.

 

