(Α. D. 1410.) menn muniremus. 85

quinquaginta tantummodo equitibus in castra regia ad Marienburg sul)
Ducis Alexandri conductu , pacta occulte Duci Alexandro promissa imple-
turus, processit. Ubi pervenienS, eiusdem Ducis Magni Alexandri practica
et interventione, promissis occultis inescati, ad castrum Marienburg, quasi
deditionem et foedus pro Regis beneplacito persuasurus, ingredi est per-
missus. Illic diebus aliquot consumptiS, et tractatibus, consiliisque de re-
cuperatione castrorum, civitatum et terrarum amissarum, de pactione quo-
que occulta cum Duce Lithuaniae Alexandro celebrata, cum Henrico de
Plawen habitis , discedit. Ab eo autem tempore praefatus Henricus de
Plawen Commendator maximos et alacres spiritus, in quos illum praefatus
Livoniae Magister Hermannus direxerat, concipiens, pertinax, arrogans et
fastidiosus esse coepit, neque de caetero de pace ullam mentionem habere vo-
luit, quin in tractatibus cum illo Regis nomine de pace habitis, ad observa-
“ tionem earum conditionum, quas ipsemet accipi supplex rogaverat, et quas
se Rex sera aestimatione, quantum bonum abnuisset, perpendenS, offerebat
accepturum, nullo pacto poterat inflecti: sciens cor Alexandri Ducis Magni
Lithuaniae iam esse plurimum immutatum, et a prosecutione obsidionis,
‘eiusque continuatione, ut oblatio terrarum Regno Poloniae facta, in Li-
thuanicum transiret profectum, prorsus aversum. Accessit et altera Regi,
Regnoque Poloniae pernicies: praefato siquidem Hermanno Magistro Livo-
niae ex castro Marienburgensi discedente, plebanus de Gdansk, Ordine cru-
cifer, aetate vero vetulus et senex, quasi obsidionis molestias evasurus,
discedebat, Rege id faciliter permittente: cum discessus suus grandi peri-
culo plenae, grandem pestem foret rebus regiis allaturus. Per hunc siqui-
dem plebanum, cum aliter nullatenus rebatur tutum, Henricus de Plawen
triginta aureorum nobilium millia, inter suanenses, Schlochovienses ¹) et
Swyeczenses ²) commendatores partienda, transmittit: qui denique iuxta
illius mandatum et instructionem auro huiusmodi non parvam mercenario-
rum militum manum ex Bohemis, HungariS, Slesitis et Almannis conduci
procuraverunt. Ex quo cuiuslibet sanus concipere potest discursuS, quan-

tum afferat discrimen, in castra et civitates sub obsidionis tempore per-
mittere licentiam introeundi vel exeundi.

¹) Sluchovienses Cod. Kost. ²) Szwecenses Ed. Lips.

 

