(Α. D. 1⁴40.) LIBER Duonncmus. 651

„contra ipsum, seu ipsos, certitudo veritatis constiterit, ii omnium hono-
„rum‚ humanitatisque et dignitatum ac nobilitatum amissione, ablata omni
„spe gratiae obtinendae condemnentur seu condemnati ipso facto censeantur,
„quodque ultra haec perpetuae et indelebilis infidelitatis crimen laesae Ma-
„iestatiS‚ rei publicaeque perturbatoris poenam et iudicium incurrant, omnes-
„que possessiones et bona eiusdem et ipsorum omnium, eis denegata gratia,
„ad Coronam et Maiestatem regiam devolvantur et devoluta intelligantur;
„harum nostrarum, quibus sigilla nostra appensa sunt, testimonio ¹literarum
„mediante. Datum in Alba Regali, decima septima mensis Iulii, hoc est
„die Dominieo proximo post festum Divisionis Apostolorum, Anno Domini

„Millesimo quadringentesimo quadragesimo.“

Turcorum caesar castrum Albam Besalem frustra obsidet.

Feria sexta in die Sanctae Mariae Magdalenae, Wladislaus Rex ex Alba
Regali egressus, Sabbato Budam pervenit, omnibus processionibus omnium
ecclesiarum, clero et populo eum excipientibus ¹) cum gaudio, mansitque
Budae totam aestatem et autumnum, negotiis et dispositionibus Regni sui
Hungariae semper intendenS, aliquando tamen ad insulam Czepel pro alle-
viatione laborum et taediorum suorum ad venationes discedebat. Et quia
Caesar Turcorum castrum Albam Regalem seu Albam Nandor 2) in finibus ³)
Hungariae et Rasciae situm, quod ost quidam portus et primus ad 4) Hun-
gariam introitus, obsidione vallaverat, obsidionemque ipsam tribus iam men·
sibus continuaverat, existimans illud in similitudinem castri Smiderow 5),

viribuS, largitione, vel victualium defectu posse conquirere, mittit Wladis· ·

laus Rex militem Polonum Petrum Lancziczki de Lankoszino ⁶), ad illum,
significans sibi: qualiter Regnum Hungariae adeptus est, et requirenS, ut
castri sui obsidionem solvat, atque Regnum suum Hungariae armis impe-
tere desistat, amicitiamque, quam praetendebat verbiS, operis effectu de-
monstret. Eam autem legationem Wladislaus Rex Turcorum Caesari ideo
facere voluit, non quod magnopere curaret, aut extimesceret suam poten-
tiam, quippe qui castrum praedictum pluribus et animosis gentibus fulci-
tum, et Iohannem Praepositum de Wrano ⁷) germanum Mathkonis Bani,
virum prudentem et industrium, in eo capitanei loco praesidere sciebat,

¹) exigentibus Ed. Lips. ⁹) Albanander Cod. Przcz. N ander albam Ed. Lips.
(Belgrad). ³) in confinibus Cod. Kost. ⁴) in Cod. Kost. ⁶) Simdcrow Cod. Kost. 8νὶ-
derow Ed. Lips. (Semendria sive Smederewo). ⁶) Knokosino Cod. Przez. Lankesino

Ed. Lips. ⁷) Wrono Cod. Kost. (Aurana).

