(Α. D. mo.) - mann unnncmus. 7

deret, commentari coepit. Tracto enim Alexandro Duce Magno Lithuaniae
in locum secretum, omnibus arbitris semotis ¹), callida et vafra persuasione
illum vehementer solicitabat: quatenus fratre suo Wladislao Poloniae Rege
deserto, secum foedus et ligam iniret3 offerens se auctoritate Romanorum
Regis (iam siquidem ab Imperii Electoribus ‚ levitatem wenceslai germani
sui Bohemiae Regis moleste ferentibuS, morte etiam Ruperti Clema Ducis
Bavariae et Comitis Palatini Rheni secuta, in Romanorum Regem electus
erat) Withawdum in Lithuaniae Regem creaturum , et ab obedientia, fide·
litate, iureque iurando Wladislai Poloniae Regis absoluturum , omnem quo-
que amicitiam et assistentiam fidelem et puram contra Wladislaum Poloniae
Regem et quoslibet alios in quolibet necessitatis articulo, iureiurando in-
terposito ‚ sibi praestiturum. Alexander auteni Dux Magnus Lithuaniae‚ etsi
dolum in verbis sigismundi Regis adverteret, pro temporis tamen et loci
conditione benigne respondit. Secedens itaque in hospitium, conscensis fe·
stinanter equis, ex Keszmark se, Sigismundo Rege, qui sibi non modici
valoris obtulerat 2) munera, insalutato, evolvit. Cuius repentino et inspe-
rato, Sigismundus Rex Hungariae discessu comperto, illum investigat, et
in uno milliari circa villam Byala vix consecutum , valedicit, neque ad ali-
quos tractatus cum eo descendit, intelligens suam persuasionem repudiatum
iri. Quod quidem viruS, etsi tunc oppressum extinctumque fuerat, processu

tamen temporis Sigismundus Rex illud suscitavit, et in Regni 3) Poloniae ⁸

atque Ducatus Magni Lithuaniae perniciem grassari illud et ebullire susti-
nuit. Passum autem fuit oppidum Keszmark sub diebuS, quibus praefatus
agebatur conventus, casuale, sed late patens incendium, quo barones et mi-
lites Polouiae in equiS, rebus et fortunis suis notabile exceperant dispen-
dium. Discedens itaque Withawdus Dux Magnus Lithuauiae ex Keszmark,
ad Poloniae Regem· Wladislaum in Novam Sandecz reversu8‚ singulos tra-
ctatus cum sigismundo Hungariae Rege habitos aperuit, et universos do-
los, quibus eum ad defectionem et novi diadematis assumptionem perlicere
conatus est, detexit. Habitaque iterum secretissima super progressu belli
contra cruciferos gerendi deliberatione, Dux Withawdus obtenta a Wladi-
slao Rege licentia, Lithuaniam concito cursu in Podwodis properat, et in
Lublin tertia die, ex quo de Sandecz discesserat, quarta vero in Brzescze ⁴),
ubi reditum suum consors sua Anna Ducissa operiebatur, perveniens, omnes
terras ditioni suae subiectas commovet et consurgere iubet in Prutheni-
cam expeditionem.

¹) eiectis Cod. Calv. ²) contulerat Ood. Rozz. ³) in Regnum Cod. Rozr. ⁴) Brac-
sczie Cod. Rozr.

