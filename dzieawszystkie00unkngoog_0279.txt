268 menn unnncnms. (Α. Ι). mo.)

tionem plenam pro se et suis habituri. In omnibus siquidem lociS, ad quae
praedictos Bohemorum ¹) nuntios venire contigerat, ecclesiasticum servaba-
tur apud Poloniae Regnum interdictum: quoniam Summus Pontifex Mar·
tinus quintus singulos Bohemos haeresim Viclephisticam practicantes et
anathemate damnaverat et loca, in quibus consisterent, interdicta esse cen-
suerat. Propter quod in N yepolemicze deducti sunt, velut inlocum ab ho-
minum conversatione sequestratum, ubi sub omni tempore mansionis eo-
rum, ecclesiasticum tenebatur interdictum.

(lasum machmas a Pragensibus , plurimi· ex Sigismundi exercitu stramento
caesis, capitum zischka vero in oppida et monasteria desaevit et altena oculu
·mittit.

Castrum Wischegrad apud Pragam, quod Pragenses longa obsidione
constrinxerant, ab impendenti periculo, defensoribus illius diuturna inedia
maceratis, Sigismundus Romanorum et Hungariae Rex liberaturae, grandi
exercitu ex Bohemi8‚ Polonis, Hungaris et Almannis collecto, personaliter
Pragam advenit, stativaque propius Pragam locam, opem obsessis ferre,
aut si id minus procederet, victualia ad obsessos importare, omni studio
constituit. Pragenses Regem sigismundum ad solvendum obsidionem ven·
turum rati, loca, quibus obsidionis solutio administranda erat, specubus
fessisque subterraneis et cuniculis occultiS, levi desuper sabulo constrato,
quatenus supergredientes falleret, dudum infecerant, dolis et insidiis ho·
stem validius quam armis oppressuri. Militibus itaque Sigismundi Regis et
universo eius exercitu ad repellendam castri Wischegrad obsidionem certa-
tim, Sigismundo Rege inspectante, irruentibu8‚ Pragenses in adversum ire
pergunt. Quorum paucitate milites Sigismundi conspecta, dum avidius in
pugnam properant, in loca insidiarum praecipitantur: multisque locorum
tantummodo iniquitate obrutis, caeteri sine aliquo-humanitatis respectu bar-
bara rabie trucidati 2). Multa tunc Bohemorum Sigismundi Regis partes
sequentium indigna morte obtrita fuere millia, et universus fere Bohemi-
cae nobilitatis fios prostratus concidit Ex Polonis Andreas Baliczky de
domo Bipennium miles insignis, Georgius ³) Smolneusis Dux, qui de suo
Ducatu Smolensko ab Alexandro Withawdo eiectus, ad Sigismundum Ro-
manorum Regem se contulerat3 ex Bohemis Henricus de Plummovv, Iaroslaus
Konopisky ⁴) de Sternbarg, pluresque alii milites insignes desiderati ⁵). Rex

¹) Bohemiae Ed. Lips. ²) trucidati sunt. Cod. Rozr. ³) Gregorius God. Calv-
⁴) Konopski Ed. Lips. ⁵) desiderati sunt. Cod. Rozr.

