370 , LIBER unnscnms. (Α. D. 1429.)

anhelare aut consentire. Cui Sigismundus Rex: Haec est, inquit, modica
difficultaS, quam ego quoque, qui te ad id incitavi, solvere repromitto,
Suscepto itaque negotio, idoneo et explorato tempore, uno dierum mane,
Sigismundus Rex, contorali1) sua Regina Barbara, quo facilior sit sua
persuasiO, assumpta, cubile Wladislai Regis, in quo ipse adhuc lecto
quiescens iacebat, ingreditur, et omnibus secretariis exclusiS, tali illum
alloquitur sermone: Cernisne, inquit, charissime frater! quod et ego et tu,
regio diademate decori et fulgidi simus: iniquum valde et acerbum est,
Ducem Alexandrum Withawdum, communem fratrem nostrum, sine regio
splendore esse. Adhibere tuum consensum velis, et fave atque permitte,
ut tam mihi, quam tibi, per me, qui nunc hanc potestatem velut Roma-
norum Rex habeO, creatus in novum Regem, par fiat, nec solum caput
suum 2), sed et patriam tuam Lithuaniam, tantis decoribus admitte ornari.
Ad haec Wladislaus Poloniae Rex: Fave0, inquit, charissime frater! Duci
Alexandro Withawdo fratri meo de omni amplitudine et honore, nec regali
solummodo, sed et imperiali illum dignor diademate, contentus etiam de
Regno Poloniae sibi cedere et illius diadema in illum conferre; non licet
tamen mihi in rem tam arduam consentire, nisi Praelatorum et baronum
meorum ad id accesserit consilium et consensus, Referre me rem ad con·
silium oportet. Tum sigismundus Rex: Stolida, inquit, res esset ³), dia-
demate tibi detracto, illum ornare; sed sine, ut uterque vestrum regio
nomine clarus sit3 consilium vero tuorum Praelatorum et baronum requi-
rere in hac re supervacaneum est, cum unicus tuus sufficiat consensus,
Wladislaus Rex huiusmodi captus sermonibuS, cum esset suapte ⁴) in pa-
triae suae Lithuaniae amplitudinem proclivis, dicitur tunc clandestinum
consensum improvise dedisse, vel saltem ut fieret quod petebatur, neque
restitisse neque abnuisse. Dux 5) Magnus Withawdus, ubi ex Sigismundo
Rege certior fit, Wladislaum Regem Poloniae in suam coronationem an-
nuisse, cupiditate honoris et Regni et ipse ⁶) suapte natura ardenS, et
a Sigismundo Romanorum Rege, caeterisque amiciS, ab ipso quoque Po·
leniae Rege Wladislao, parum sua et Regni sui incommoda metiente, in-
census animum appulit, et rem ipsam absque cunctatione accelerandam
ratuS‚ ad residuum obstaculum submovendum Nicolaum Sepyensky familia-
rem facundum, secretarium suum, Polonum de domo et familia Nowina,
ad Praelatos et barones mittit. Is locum consilii ingressuS, nomine Ducis
Withawdi verba facit. Stringit, inquit, Dominum meum, Ducem Withaw-
dum, Dominus Sigismundus Romanorum Rex prece, persuasione et consilio,

¹) eum contorali Ed. Lipe. 2) tuum Ed. Lips. ³) est Ed. Lupe. ⁴) sua sponte
Cod. Rozr. ⁵) Dux vero Cod. Rozr. ⁸) ipse quoque Cod. Rozr.

 

