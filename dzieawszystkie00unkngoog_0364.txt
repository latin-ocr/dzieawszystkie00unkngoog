(Α. D. ⁸428.) menn unnncnms. 353

et Anglicorum numerosus et fortis exercitus ad aspectum duntaxat venien-
tium Bohemorum expavit, menteque consternatus fugam pro praelio iniit,
ac omui quidem opulentia ditia castra, luxum magi8‚ quam bellicum appa·-
ratum ostentantia, praedanda hosti reliquit. Bohemi ingenti praeda atque
victoria absque ullo congressu potiti, fugientes nihilominus Almannos et Au-
glicos per silvam magnam, Bohemiam a Bavaria disterminantem, perseque-
bantur, multosque mortales illic aut trucidarunt, aut captivarunt fugien-
tes3 plures quoque aegrotos et vulneratos ex Almannis et Anglicis, qui
apud Tachow ¹) curabantur, miserabiliter peremerunt. Veniebant et Slesiae
Principes cum notabili exercitu Electoribus in subsidium, bombardis et qua-
drigiS, caeterisque armis et propugnaculis haud indecenter fulciti, dumque
finibus Bohemiae appropinquarent, omnium eorum quae Electoribus accide-
rant, ignari 2). Cognita tandem Catholicorum‚ Almannorum videlicet et An-
glicorum turpi fuga, magno et ipsi occupati tremore, certatim unus alium
praevenire contendens, quadrigis et bombardiS, quae celeritatem non capie-
bant, se subsequi iussis, in castra et munitiones suaa, sibi quisque con-
sulens, praecipiti festinatione ferebantur. Nondum Henricus Cardinalis Vin-
toniensis in exercitum Almannorum advenerat, quando fuga fieri coepta est.
Sed ad oppidum Tachow ³) fugientibus occurrenS, admiratus tot Ducum,
tot fortium virorum pavidam foedamque fugam, magnis precibuS, ut redi-
rent in hostem omni ex parte debiliorem, hortabatur. Quod cum frustra
niteretur, et ipse cum suis Anglicis turpis fugae comes effectus est. Bohemi
non solum castris et divitiis ingentibus, sed et machinis quoque bellicis,
quas Almanni apud Tachow ⁴) dimiserant, potiti sunt. Exinde Missnam po-
pulati, cum per Franconiam redirent, ne Brandeburgensem agrum, Nurem-
bergensemque vastarent, pecunia placati, divitem exercitum reduxere.

Bohemi vastant alesiam.

Pulso a finibus suis Bohemi Almannorum et Anglicorum exercitu, fe-
licitate successuum elati, aestate eadem in Slesiae PrincipeS, quod Electo-
ribus Imperii contra ipsos subsidium ferre processerant, consurgunt: et Sle·
siam ingressi, nullo ex Principibus Slesiae resistere auso, ipsam crudeli
caede et incendio depopulantur, pluresque urbes munitas capiunt, oppida
vero et villas succendunt, in 5) populum utriusque sexus, nulli deferendo
conditioni, ingentem stragem edunt. Tunc terror grandis Slesiae Principes

1) 'Paczow C'od. Rozr. ²) ignari erant. Cod. Rozr. ³) 'Paczow Cod. Rozr. ⁴) 'Pa—
czow Cod. Rozr. ⁵) ac in Cod. Rozr.

J. Dlugos. Elutor. Polon. Τ IV. 45

