474 mann nnnncnms. · (Α. D. 1432.)

cum Sbigneus cracoviensis episcopus persensisset, quamvis tunc absens
a cracovia aberat, mandatum capitulo et clero civitatis et diocesis craco-
viensis direxit, ut Bohemorum nuntiis venientibus ubilibet interdictum ser-
varetur. Et quo res rigidior solidiorque esset, Vicarius episcopalis Andreas
Miszka Canonicus CracoviensiS, convocationem Praelatorum ecclesiae 1) cta-
coviensis, Universitatisque et omnium religiosorum, tenuit: in qua, assensn
omnium, episcopale mandatum commendatum est, et omnium subscriptione,
assistentia, in omni casu, usque ad sanguinem pollicita. Venientibus ita-
que Bohemorum nuntiis, et cum illis conductoribus regiis, Manszikone et
Korczbok‚ in Cracoviam‚ illico interdictum ecclesiasticum observari coeptum
est unanimi consensu; nec literae archiepiscopales et episcopales, productae
per nuntios regios, poterant intentioni et proposito suffragari. Magna ob id
indignatio apud Bohemorum nuntios, maior apud regios coorta est. Et Koraz-
bok nuntius regius pluribus sermonibus , nunc terrendo ‚ nunc carpendo,
sperabat rem posse corrigi et mutari. Sed dum constantes videret omnium
animos, sero mandati regii recordatus, Bohemorum nuntios ex cracovia
eduxit, ubique quidem honoratos, sed cracoviae taliter vilipensos. Movit et
Regem huius rei 2) contumelia, movit et pontifices ecclesiarum, qui Bohe-
mos ad communionem fidelium admitti decreverant, quod decretum eorum
cracoviensis episcopus reprehenderit et irritaverit, et quasi casum illo-
rum sua providentia erexerit. stomachabatur igitur et Rex et episcopi in
cracoviensem episcopum, et graviter illi pro contumelia irrogata succen-
sebant, Rexque quoque ad indignationem maiorem concipiendam, nuntiorum
suorum Manszik et Korczbok persuasionibus accendebatur. Dignus quoque
tunc ³) cracoviensis episcopus videbatur, ut sede sua exutus pelleretur, alio
in locum eius surrogato. Sub eo autem tempore in Basiliensi Concilio qua-
tuor principales Bohemorum erronei articuli in publica audientia confutati
sunt per Patres Concilii‚ Bohemis praesentibus et articulos ipsos defen-
dentibus, Qui etsi se, suosque errores celebri illa et fortissima disputatione
superatum iri non dubitaverint, mentibus tamen venena retinendo, profa-
nos, ritus suos et dogmata, reversi, apud vulgum offerre coelotenus ⁴) non
erubuerunt, tanto pleniores mendacii, quanto inaniores veritate.

ι) ecclcsiae cathedralis God. Rozr. ²) huiusmodi 0001. Calv. ³) iam (lod. Rem.
⁴) ad coelum cod. Rozr. '

