(Α. D. 1430.) mm macutus. 421

&emplum liberalitatis :mae in vitando.

Quamvis autem Alexander Withawdus Dux Magnus Lithuaniae ha-
bebat in se plurimas virtutes: in liberalitate tamen praecipue excellebat,
singulari voluptate exulta-ns, quoties dona sua munifica aut in hospites,
aut in familiares , aut in servitores, aut in Principes vicinoS, aut in Thar-
tame, caeterosque barbaros effundebat; in Wladislaum tamen Poloniae Re-
gem, quamvis ille circumcisum cor ad dona habebat et parvi illa faciebat,
et in omnes suos ¹) aulicos erat profusior. Cuius, caeteris omissis (neque
enim sine magna repletione chartarum singula possent enumerari), unum
subiiciemus. Erat illi secretorum suorum notarius et consiliarius intimuS‚
singulari enim in consulendo pollebat dexteritate, N icolaus Maldrzik vir
nobilis de domo Rosarum, in saeculari 2) etiam coniugali statu constitutus.
Quem ad coniugem et patrimonium suum in Poloniam remissurus, volens
muneribus suis praemiare, post ³) vestes nobiles ⁶ et splendidas, equosque
et clenodia, sibi largitas et largita, centum sexagenas latorum grossorum,
praesente 'et spectante consorte sua Iuliana, iussit afferri et sibi donari.
Sed Iuliana Ducissa eam donationem quasi enormem, coepit carpere et
Ducem Alexandrum obiurgare, quod per tam profusas et frequentes largi·
tiones se ipsum et Ducatum suum ac domum suam evisceraret et exina-
niret. At ille muliebrem fragilitatem et livorem moleste ferens, iussit prae-
fato Nicolao Maldrzik alias centum sexagenas latorum grossorum afferri
et dari 4). Sed Iuliana Ducissa amplius invalescente ad choleram, et se
non solum iu sua persuasione non auditam, sed etiam confusam videns,
etiam secundam donationem improbabat. Eapropter Alexander Withawdus
donationem tertiam centum sexagenarum adiunxit. Sed Iuliana Ducissa cer-
tante et in bilem magis effervescente, Duce quoque Alexandro suas sugil-
lationes duplicata semper talione donationis condemnate 5), usque ad vicem
octavam, inter Ducem et Ducissam certatum est, donec Ducissa Iuliana,
videns persuasiones suas et carptiones in Ducem Alexandrum coniectas,
maius continue dispendium fisco et thesauro ducali, sibi quoque maiorem
ignominiam produxisse, vix conticuit, Alexander quoque Withawdus Dux
a suorum donorum iteratione in Nicolaum Maldrzilr cessavit. Sicque prae-
fatus Nicolaus Maldrzik divae fortunae vulnere et reprehensione Iulianae
Ducissae, ubi se detestatum et impeditum crediderat, adiutus, octingentis
sexagenis latorum grossorum receptis, recessit, Duci Alexandro de libera-

¹) eius O'od. Rozr. ²) in singulari Ed. Lips. ³) praeter eod. Βοῦν. ⁴) donari.
cod. Rozr. ⁵) condere protestante Cod. Calo.

