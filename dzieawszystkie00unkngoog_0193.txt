182 LIBER UNDEcnms. (Α. ῠ. 1414.)

Sigismundi Romanorum et Hungariae Regis solicitatus, avertere graviora

, mala Regno Hungariae a Turcis impendentia, in animum inducenS, ad prae·

fatum Turcorum Caesarem Cristen duos milites suos, videlicet Skarbkonem
de Gori et Gregorium ¹) Armenum mit-tit, rogans et requirens Imperatorem
Turcorum: quatenus ab invasione et vastatione Regni Hungariae quiesce·
ret, et omnibus captivis in libertatem restitutis, in annos sex cum Regno
Hungariae treugas firmaret3 comminans et denuntians se, si id facere de-
trectaret, propter foederis et sanguiniS, quae sibi cum Sigismundo Roma-
norum et Hungariae Rege erat 2), communionem, contra illum cum suis
omnibus pontentiis consurrecturum. Turcorum autem Caesar Cristen, nun-
tiis regiis benigne exceptis et habitis, etiam liberaliter eos, administrando
singula necessaria, tractavit, frequentius quoque secum epulari iussit. In
singulis autem ³), pro quibus a Wladislao Poloniae Rege rogatus et re-
quisitus erat, se monstrando morigerum, et cessaturum se ab inferendo
bello et sufferentias in annos sex firmaturum cum Hungaris, offert et re-
promittit. In evidentius autem oblationis suae robur, certos nuntios suos
cum regiis nuntiis ab eo muneratis, ad firmandum promissa in Hungariam
transmittit. Dum autem simul una in Hungariam procederent, Skarbek de
Gori ab illis per Valachiam rectiori via ad wladislaum Poloniae Regem
perventurus et sibi ⁴) singula, quae ordinaverat, expositurus, diverterat;
Gregorius vero Armenus alter regiorum nuntiorum, Turcorum nuntiis non
audentibus in Hungariam sine salvo conductu progredi et in metis Dominii
Turcorum remanentibus, in Hungariae Regnum ad expediendam securita-
tem Turcorum nuntiis processit. Verum cum ad Piponem de Ozora Banum
Temesiensem 5), (is enim sibi primum ex baronibus Hungariae occurrerat)
pervenisset et ipsum patefacto rerum ⁶), quas apud Turcum gesserant, or-
dine, de dando salvo conductu Turcorum nuntiis requisivisset, non secus
quam explorator et hostis ab eodem Pipone captus est et in vincula con-
iectuS, omnesque ree, vestes et sarcinae suae, usque ad calceamentorum
corrigiam ⁷), ne quid literarum a TurciS, vel in eorum favorem ferret,
scrutatae et incisae. Propter quod Turcorum nuntii praefati, Gregorii Ar-
meni captivitate et ignominia, qua a Pipone tractabatur, comperta, velo-
cius redeuntes‚ maiori crudelitate in Hungaros coeperunt saevire. Sed nec
Wladislaus Poloniae Rex strages et vastationes Hungariae post a Turcis
secutas intercipere, quamvis multipliciter ab Hungarorum baronibus soli·
citatus, sustinuit, pudore et dedecore sibi et suo nuntio Gregorio illato

¹) Georgium Cod. Calv. ²) sunt Ed. Lips. ³) vero Cod. Rozr. ⁴) illi Cod. Rozr.
⁵) Themeschiensem Ed. Lips. ⁸) et rebus ordine patefactis ood. Rozr. ⁷) corrigias

Cod. Bozr,

