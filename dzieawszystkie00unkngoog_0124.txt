(Α. D. 1410.) mmm Unnncnms, 113

Hostium enim exercitus ¹) nimio pavore perculsus, neque resistentiam qua-
lemcunque opposuit, sed in fugam continuo dilapsus, iu oppidum redire
festinabat, regio exercitu in suis tergis haerente. Nec minor erat in op-
pido et· muris trepidati0, ex qua, verentibus civibuS, ne iu oppidum victo-
res cum victis irrupissent, nondum medietate suorum ingressa, portas oc-
cludunt. Gadebant autem plures ex hostibuS, cum fugiendo propellerentur
a PoloniS, et se ipsos mutuo collidebant. In ipsis denique portis gravior
orta est compressiO, et unoquoque alterum ²) premente et praevenire co-
nante, impediebatur hostium fuga, et frequentior proveniebat collapsorum
¹ interitus. Quapropter maior Livonici exercitus medietas ab ingressu oppidi
ί exclusa, 111 exercitus regii captivitatem, quamvis illo quadruplo superior
existeret, precibus etiam adiectis se ultro subiecit. captivantur itaque Fra-
tres de Ordine plurimi, item milites insigneS, et armis detractis, ducuntur
a regiis militibus vinculati. Vix credibile dictu, captivi, eos qui capiebant,
numero quadruplici excesserant, adeo omnem sensum territis excutiente
fortuna, ut nec hostium paucitatem nec suorum multitudinem satis pro-
spicerent. Coeperat siquidem hostes ante et post cladem ea credulitaS, alium
‚ capitaliorem exercitum Regis silvis et nemoribus clausum esse, et eum,
4 a quo capti erant, comitari: eoque respectu delusi, et in fugam abierant
et precario se captivitati subiecerant. Unde cum per gentes Regis versus
Ripin ducerentur, quonam locorum capitalior exercitus Regis 3) consisteret
et au se secuturus foret, assidua quaestione suos ductores pulsabant. Gen-
tes vero regiae periculum, si verum faterentur, a captivis veritae, fortem
t et capitalem exercitum in propinquo suo comitatu semper esse et fuisse,

‘'U-

captivis astruunt, et ex certis respectibus nondum in publicum prodiisse:
talibusque terroribus et figmentis captivos distentos in Ripin perducunt.
Tunc quoque primum captivis in vincula coniectis, non ampliorem fuisse
ξ exercitum regium, quam qui eos profligaverat et vinctos duxerat, edicunt.
Ῐ Quo audito captivi in miserabiles singultus et lacrimas prorumpunt, pu-
blica et sonora voce professi, nonnisi propter iniustum, ad quod venissent,
bellum, in tam miserandam sortem eos prolapsos fuisse, et ultionis divi-
t nae gladium ob impia bella eis accurrisse, postquam tanta eorum multi-
tudo paucitati vix ferendae succubuisset: quoniam poterat et ad valvas
oppidi Golub‚ et expost ⁴) cum duceretur, sua numerositate et hostium pau-
citate discussa, trucidasse. Ex Ripin deinde omnes captivi in Wladislai
Regis conspectum, in Brzescze adducti sunt. Qui de tam sublimi dono, gra-
tiarum actionibus in Deum exsolutiS, omnes milites et Fratres de Ordine,

¹) Hostium enim exercitus desunt in Ood. Calv. et Kost. ²) alium Cod. Rozr.
³) regius Cod. Kost. ⁴) postea cod. Rozr.

J. Diagon. mut. Polou. Τ. IV. 15

