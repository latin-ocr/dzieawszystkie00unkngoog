360 mana nunncmus. ’ (Α. D. 1428.)

advenit, frequentemque Praelatorum et baronum Regni conventum tenuit.
Missae et tunc fuerant plures literae fere omnibus Praelatis et baronibus
Regni insignioribus per Sigismundum Romanorum et Hungariae Regem, in
Nyepolomicze allatae: in quibus queri de Wladislao Rege graviter visus
est, quod sibi in expeditione eontra ancos constituto promissum subsidium
non tulerit. Sed facilis fuit ad hanc querelam responsio, quae etiam dudum
fuit Sigismundo Regi intimata. Miserat enim Wladislaus Poloniae Rex anno
transacto promissum subsidium, quod nsque in1) Danubium pervenerat, et
tempore notabili eius adventum expectans, fatigatum, reversum est. Sigis-
mundus tamen 2) Rex de hac iusta responsione parum contentae, continuis
querimoniis et literis Wladislaum Regem incusando, carpebat. Propter qued
Withawdus Magnus Dux Lithuaniae‚ cui etiam questus de re ipsa fuerat,
conventionem mutuam agere et irritatum animum Sigismundi Regis placida
oblatione sopire, ne bella inter Regna consurgerent, multipliciter consuluit
et persuasit. Paritumque fuit suae persuasioni, nemine satis suspicari au·
dente, persuasionem ipsam alicuius pravae intentionis continere mixturam.
Sed et Sigismundus Romanorum et Hunga-riae Rex convenire cum Withawde
varie exoptabat, eo respectu, quod summam rerum in eum versam viderat,
permotus: ad omnes siquidem fere legationes, sed praesertim ad eam, in
qua de promisso subsidio Sigismundus Rex querebatur, Wladislaum Pole-
niae Regem respondere solitum, non posse aliquod certum dare responsum,
fratre sno Withawdo non consulto, plurimum illi aestimationis diminuens
Withawdo adiecit. Fertur enim iu suo secreto consilio Sigismundus Rex,
ut erat vir industria et prudentia plenuS, dixisse: Video, inquit, Wladis·
laum Poloniae Regem, virum purum et simplicem esse, et omnes eius actio-
nes ex arbitrio Withawdi Ducis pendere; Withawdus igitur mihi concilian-
dus est, ut illius authoritate et hunc conteram, et sub iugum ducam ³),
et quae velim, perficiam. Neglecta itaque Wladislai Poloniae Regis ami·
citia et liga, ad Ducem Withawdum se totus convertit, et per plures nun-
tioS, crebrius in id tempus misso8, effecit, ut Duce Withawdo operante
et practicante, conventio in Luczsko pro die Epiphaniae constitueretur, ad
quam ambo Reges et Dux Withawdus convenirent. Ex Nyepolomicze Wla-
dislaus Rex per solita loca in Lithnaniam divertit, et illic omne tempus
ante festum Natalis Christ-i absumenS, conventionem Luczensem pro die
Epiphaniae, Ducis tantummodo Withawdi consilia secutuS, parum caute agi
consensit, et Praelatis et baronibus suis Poloniae consensum et conclusio-
nem praefatae conventionis Luczensis significans, mandavit, nt ad praefa-
tam conventionem venire tempestive se disponerent.

¹) ad Ed. Lapa. ²) autem 0901. Rozr. ³) ac sub iugum mittam 0ὸᾶ. Rozr.

