364 mnan Unnncmus. (Α. D. 1428.)

Opoczka consistentes, Schubas ¹) quinquaginta sabellinae, et totidem de
omnium pellium genere, tricentas purpurae, sibi tradant. Non facta aliqua
resistentia aut difficultate, promittunt se postulata facturoS, et post tri·
duum omnia ante pedes Ducis afferunt. Quibus habitis, Dux'Withawdus
bellum et obsidionem solvit, et ab illo loco, incolumi sanoque exercitu, in
Lithuaniam rediit: pluribus facilitatem suam in danda pace improbantibus,
quod civitatem opulentissimam, ad cuius iam moenia excursores sui saepe
perveniebant, non comprehendit. Sed Duci Withawdo alius sensus inerat.
Sciebat enim, capta civitate, gazam eius non ad ipsum, sed ad quemcum-
que cuiuslibet obscurae sortis, perventuram: itaque oblata maluit, stante
civitate, suscipere, quam illa conquisita, spolia illius ²) ad vulgum per-

· venire. Memorandum regimen et ordinem traditur ipse Dux Withawdus in

hac expeditione habuisse. constrinxerat enim omnem exercitum sua lege et
imperi0, ne sine suo consensu aut licentia quisquam frumentatum, aut ad
quaerendum victualia iret, ut sic et sociorum et amicorum, subditorumque
fortunae tutae forent. Si qni autem huiusmodi praecepti reperiebantur trans-
gressores, illico, inspectante universo exercitu, in patibulum latum et dis·
tentum, per quod altera die, castris motis, exercitus omnis ire et suspen·
sos videre cogebatur, agebantur. Talique spectaculo unusquisque servare
ordineS, et continere manus 3) et animum ab omni scelere et raptu stude·
bat. Quae autem erant ad victum tum hominibus tum equis necessaria, Dux
ipse sua factivitate et industria abundanter providebat. Licet insuper octo-
gesimum annum iam tunc supergressus, per omne tamen tempus illius ex-
peditionis neque curru neque lectica usus est, sed continue in equis ob-
equitabat. Tantae tamen factivitati suae et industriae habebat aliquid repre·
hensionis admixtum: nam ex omnibus expeditionibuS, quas sive alienis,
sive suis egit auspiciis, morae fuit fastidiosus et impatienS, stimulantibus
enm ad reditum domesticis oblectationibns3 propter quod, bello confecto,
aut per inducias suspenso, ex ipsis stativis, quibus bellum interceptum est,
equis ascensis, quos ad id habebat praeparatos, quanto velociori poterat
cursu, ad uxorem regrediebatur, omni exercitu sub ducatu ⁴) aliorum de·
relicto, Quod et tunc quidem non intermisit, sed rapaci cursu reversus,
donativa, quae militibus, et praesertim PoloniS, largiturus erat, congere·
bat. Non enim alterius nationis, nisi Poloniae homines, per omne tempus
aetatis suae visus est in honore amplissimo et reverentia habuisse. Unde
et equos illorum meliores, in expeditionem procedenS, relinquebat in curiis
suis pabulandos: et si quando deficiebant eis equi, illico provisione et lar-
gitione sua alii in locum deficientium administrabantur. Postquam vero exer-

¹) vestes Cod. Rozr. ²) eius Ed. Lips. ⁸) manum 0001. Rozr. ⁴) ductu Ood. Rozr.

