60 nrm-:R unnncnms. (Α. D. 1410.)

Dobeslai, sua vibratili lancea in sublime exceptam, per caput submittit.-

Primo siquidem Dobeslaus Oleschniczky emisit hastam, quam Crucifer mo-
dica declinatione et submissione capitiS, sarissa etiam in altum sublata,
evitavit, ictumque ferire illum conantis Dobeslai elusit. Dobeslaus autem
frustratum se ictu suo advertens, et cum universo hostili decertare agmine
temerarium et insanum ducenS, concito cursu ad suos regrediebatur: quem
crucifer persecutae, infestam et ipse sarissam, equo calcaribus adacto, in
Dobeslaum contorquenS, emittensque, vulnus in lumbis equi Dobeslai per
tecturam, quam Kropyerz vocitamuS, non letale tamen infigenS, citato
cursu, ne a Polonorum militibus occuparetur, suis se viceversa coniunxit.
Polonorum itaque acieS, dubietate, quae illos tenuerat, discussa, sub fre-
quentibus signis in hostes sub sedecim signis constitutOS, in quae et reli-
qui alii apud alia signa conflicti confugerant, irruunt et letale cum illis
certamen conserunt. Et licet hostes aliquandiu restitissent, ad extremum
tamen multitudine exercitus regii undequaque circumdati, strati, obtriti-
que sunt, et fere singulae gentes sub sedecim signis militanteS, caesae
aut captae. Eo ¹) hostium agmine devicto profligatoque, quo et Magistrum
Prussiae generalem Ulricum‚ Marsalcos, Commendat-ores et quoslibet mili-
tes, proceres 2) de exercitu Pruthenico praestantiores constabat cecidisse,
caetera multitudo hostilis averti, et ut semel dedit terga, etiam certam
capessere fugam coepit, victoriam quoque etsi seram laboriosamque, ple-
nam tamen et certam Wladislaus Polonorum Rex et exercitus suus de Ma-
gistro et Ordine Cruciferico consecuti. Tunc siquidem Georgius Kerzdorff
mileS, qui in cruciferorum exercitu Sancti Georgii banderium detulerat,
capi honeste, quam turpiter fugere malenS, cum quadraginta commilitoni·
bus Przedpelkoni Kopidlowsky 3) Polonico militi de domo Drya, occurrenS,
flexis genibus interram, in captivitatem militarem, quemadmodum preca-
batur, siguo etiam contraditO, receptus est. Recepti et biduo 4) DuceS, Ka-
zimirus Stetinensis per Skarbonem de Gory, cunradus albus Oleschnicensis
per Iosthonem de Zalcz Bohemum, qui propriis gentibus et signis Cruci·
ferorum partem adiuverant. Capti praeterea multi alii diversarum gentium
et nationum milites Plerisque autem militibus, qui ex acie Pruthenica
diffugerant, currus Pruthenicos ad castra defensionis gratia ingressiS,
a gentibus regiiS, curribus et castris Pruthenicis 5) perruptiS, invasi et
oppugnati, aut trucidati fuere aut capti; castra quoque hostilia, multiplici
opulentia plena, et currus, et omnis Magistri Prussiae et sui exercitus su-
pellex per Polonicos milites direpta.' Repertae autem fuere aliquot in Cru-

¹) Et Ed. Lips. ²) proceresque God. Rozr. ³) Kropidlowski Cod. Kost. ⁴) hi duo
God. Rozr. ⁵) castris regiis Cod. Calv.

