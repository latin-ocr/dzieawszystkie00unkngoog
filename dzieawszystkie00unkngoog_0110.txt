(Α D. 1410.) nnn-:R annuemus. 99

contingentem, gerebat pro insigni: huius ferentarius erat Henricus Francus
genere, in fuga captae, quae processu dierum fuit sibi a suis contribuli-
bus frequentius exprobata; habitus quoque fuisset pro infami, nisi illum
literae regiae ab huiusmodi nota, pro quibus personaliter Regem adierat,
vindicassent. Rarum quoque certamen adeo clarum inter catholicos et bar-
baros gestum fuisse, memoria nostrae aetatis proditum est: in qua tanta
fortitudine, tanta constantia ex parte utraque pugnantes pro victoria forent
adnixi. Et quamvis praefatus Koronoviensis triumphus re quidem minor
fuit, quam Grinfeldensis, verum existimatione periculi, et fervore, constan·
tiaque certaminiS, et illic depugnantium palma ¹) etiam Grinfeldensi ante-
ferendus.

wladislai roloniae nogia benignitas erga captivos ot humanitas erga suos unitos.

Capti autem fuere in ea clade atque fuga Michael Kochmeister ²) ad·
vocatus Novae Marchiae, capitaneus exercitus Cruciferici principalis; Gun-
radus Nyempcz ³) de Slesia et multi Sigismundi Hungariae Regis curien-
ses: Cunradus Elkinger, Cunradus Truklszesz ⁴) in Magistrum Sancti Iohannis
de Lagow postea promotus, Balthasar de Glowno 5), Hannus Lebel et multi
alii Francones, Slesitae, Bavari, Duringi‚ Bohemi, Rhinenses θ), Misnen-
seS, Saxones, Suevi3 exercitus quoque regius ex equis, armis, pecuniiS,
caeterisque spoliis vehementer ditatus. Successum autem tam triumphalem
et felicem exercitus regius Wladislao Poloniae Regi celerrime curavit per
Zaklikam de Korzkiew ⁷) militem significare. Qui novitate tam insigni per-
cepta, in singultus, suspiria et fletus ruens, gratias in Deum agebat im-
mensaS, et praedictum Zaklikam de KorzkieW, bona et felicia sibi nun-
tiantem, quingentis marcis remunerat. Sabbato in crastino conflictUS‚ Polonici
milites notabilioribus captivis assumptis, in certaminis locum descendunt
et propriorum atque hostium interfectos collectoS, curribusque impositos,
in Koronoviense monasterium deducunt, ot solennibus exequiis celebratiS,
omnibus captivis praesentibus et suorum et suam cladem magno eiulatu
deflentibus, honorifica condunt sepultura. Erat inter desideratos adolescens
notabilis Ulricus Elkingar 8) adeo locuples, ut pro redemptione sua parum
illi foret sexaginta millia florenorum exsolvisse: cuius mors a captivis sin-
gulariori deflebatur lucta, et quem obtinuerunt singulari humari sepulchro.

¹) palmae Ed. Lips. 2) Kochmagister Ed. Lipa. ο) Niemtz (lod. Koat. Nyemcz
Ed. Lips. ⁴) Truklcz cod. Koat. ὅ) de Szluvno Cod. Calv. ⁸) curienses cod. Calv.
⁷) Konkow cod. Calv. 8) Szkingar Cod. Calv. Erkingar Ed. Lipa.

