54 menn unnncums. · (Α. D. 1410.)

aliquot milliaria distabant, prope audiretur. Pes iusuper pede pressus, 'et
armis quatiebantur arma, mucronesque in ora dirigebantur3 signisque col-
latis, timidus non poterat a strenuo, utrisque sibi quadam connexione co-
haerentibuS, neque fortis ab ignavo discerni: nec secus mutabant locum,
aut promovebant gradum, donec -hoste deiecto aut interfecto, victor victi
locum occuparet. Hastis denique confractiS, adeo cohaerebant utrinque acies
et arma armis, ut nonnisi mucronibus et securibus longius ligno extensiS,
ingentem sonitum, qualem in fabricis mallei incudibus efficiunt, pugnando
ederent, equisque pressi dimicarent, Marsque tunc inter pugnantes manu
tantummodo et gladio conspiciebatur fortissimus

lithuani terga vertentes, in Lithuanian usquo aufugiunt.
Congressu inito, uterque exercitus ancipiti praelio ad unius pene horae

spatium dimicabat, et neutro exercitu referente pedem, fortissimeque pro
,victoria adnitente, ambiguum erat, in quam partem inclinaret fortuna, aut

quae pars praelio superior evasura foret, dinoscere. cruciferi cum animad- ἢ

vertissent, in cornu· laevo et exercitu Polonico, durum sibique discrimino-
sum ¹) certamen, deletis iam praestantioribus ordinibus, committi, in dex-
trum cornu, in quo acies 'Lithuanica constituta erat, quae et ordinibus
rara, et equis, armisque tenuis et languida, ad vincendum facilis videba-
tur, vires convertunt: ea pulsa in Polonorum acies fortius 2) grassaturi.
N on tamen proposito eorum ad plenum spes respondit. Pugna inter Li·
thuanoS, Ruthenos et Thartaros fervente, acies Lithuanica deteriori loco,
impetum hostilem sustinere non mione, esse coepit, pedem quoque ad unius
ingeris terrae spatium retulit} Cruciferis autem amplius eam prementibuS,
iterum atque iterum cedere et tandem verti in fugam, Duce Magno Li-
thuaniae Alexandro necquicquam fugam verbere et clamore valido sistente,
coacta est, traxitque secum magnam etiam Polonorum, qui ei commixti fu-
erant, multitudinem. Quam hostis caedendo, captivandoque fugienteS, ad
plura milliaria, ratus se iam ad plenum debellasse, persequebatur. Tantus
autem metus pervaserat fugientes, ut plerisque nonnisi Lithuaniam perve-
nientes, fugam sisterent, et caesum Regem Wladislaum, caesum quoque
Alexandrum Magnum Ducem Lithuaniae‚ caesos insuper eorum exercitus
usque ad internecionem, nuntiarent. In eo conflictu Smolnensium milites
Rutheni, ad tria propria consistentes signa, pertinacius pugnando, soli fugae
experteS, insignem laudem meruerant. Nam etsi sub uno signo caesi forent

¹) perniciosum Cod. Rozr„ ²) facilius Ed. Lips.

