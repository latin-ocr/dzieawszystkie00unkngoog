(Α. D. 1443.) numu Duonnomus. 689

exercitum, comprehendendi spe destituti, retorquere vestigia. In omnibus
autem dimicationibus et praeliis in praefata expeditione commissis Wladis-
laus Rex ipse et optimi imperatoris 01 audacissimi militis exequebatur mu·
nera, primus ad pugnam, ultimus praelio confecto excedebat, nec alicuius
in illa expeditione virtuS, quantum Regis, enituit, nulli rei periculosae aut
difficili in bello et extra se ipsum negavit, quibus artibus et vulgi sibi et
nobilium animos conciliaverat. Zelus insuper Iuliani Cardinalis Legati tunc
perspectus est, qui exercitum regium et praesertim cruce signatoS, dum
acies ad congrediendum procedebant, animose, legationis crucem gestanS,
ubilibet praeibat et milites pugnaturos suis adhortationibus confortabat. Fer-
tur crebro quidam miles Almannus, qui in exercitu praefato devotionis causa,
habens notabilem familiarium et servitorum catervam, militabat, tolerantia
laborum et famis et incredibili animositate Wladislai Regis perspecta, Re-
ges et Principes Orbis publico carpsisse sermone: quod comessationibus,
crapulis, luxuriae, pompae et avaritiae dediti, falsum nomen regium occu-
parent; alios Reges et Principes purpura et satellitibus ac iactatione ca—
pitis occupatos esse; solum Wladislaum armis et virtute unum Regem exi-
stere, qui adolescentiam sua’m vigilando, laborando, esuriendo, praeliando
pro defensione fidei et catholicorum convertendo, dignissime Rex vocare-
tur. Discessum Regis ex terra hostili Stephanus Despotus Rasciae‚ qui una
militabat, molestius tulit, et proinde multis precibus et pollicitationibus
retinere Regem et exercitum pro recuperatione terrarum suarum consequenda
tentabat, offerendo etiam pro relevanda inopia exercituS, centum ducatorum
millibus subvenire. Perseverate tamen exercitum in campo 111 media hieme,
equis et evectionibuS, comeatibusque deficientibuS, hominibus partim fame
tabescentibus, partim cadentibus et laborantibus, nullus prudens probabat,
ne novo exercitu et recenti Turcorum superveniente, sua clade fuscaret par·-
tam victoriam, quae aegre constantia militum fuit obtenta. Iam siquidem
plurima multitudo exercitus regii fame confecta acervatim cadebat, nonnulli
milites huc atque illuc corpore nutabundi, iam iamque lapsuri incedebant,
quam plurimi vero ita exhausti erant, ut simulacra carne carentia magis
quam homines putarentur, colore tetro luminibus in profundum demersis,
neque in tot supervenientibus malis unus alteri poterat ferre suffragium
aurum vero per Despotum oblatum etsi prima facie quantitatem magnam
continebat, in universos tamen partitum, minime poterat necessitati singu-
lorum subvenire. Compendium autem quaerens Rex facilioris redituS‚ im-
pedimenta agminis amovere praecepit: caesi equi imbecilles et confecti inedia,
pleraeque quadrigae cum nobilibus conflagratae ¹) tabernaculis, loricae 01

¹) concrematae cod. Kost.

ningen. mator. Polou. ¹r. rv. 87

