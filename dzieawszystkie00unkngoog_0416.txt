(Α. D. 1430.) mmm unnncnms. 405

bant. Ruborem ¹) autem, quem ex praesentia invitatorum et retrogradatione
legatorum conceperat, diminuturus, invitatos omnes usque ad diem Sancti
Michaelis, spes suas impleri existimans, detinuit. Quo lapso, spem omnem
deponens, et fastigio regali se vehementiae, quam conveniebat, frustratum
iri dolens, licentiatis advenis invitatis et hospitibus, pro nimio dolore et
taedio morbum sibi, qui anthrax nominatur, conscivit. Non omisit tamen et
tunc Withawdus Dux cupidinem coronae magnopere expetere, quamvis ad·
vertisset super gratiam et pecuniam snam in Polonos effusam, maiorem
facti et ambitionis suae invidiam accessisse. In animo enim suo, alioquin
modesto et bene institute, auri, argenti, virorum, equorumque et· caeterae
nobilis supellectilis abundantia, assentatorum adulati0‚ consortis quoque
Iulianae plusquam muliebris ad capessendum regii diadematis honorem am-
bitio, spiritum suapte languescentem regii fastigii ambitum excitabant.

wladislai Regis in Lithusniam adventu , linx ⁵ Withowdus animum coronationis
suso deponit.

Ex Andrzeow Wladislaus Poloniae Rex in Visliciam et Novam civi-
tat-em progressus, residuum tempus aestatis per stationes solitas absumpsit.
Dum autem octo diebus ante festum Sancti Michaelis in Lublin ageret et
frequens Praelatorum ac baronum numerus ad eum convenisset, supervenit
ad suam Serenitatem Ducis Withawdi nuntius, Nicolaus Maldrzik, Polonus
de domo Rosae 2), rogans multifariis precibus nomine Ducis Withawdi: ut
in Lithuaniam venire pro instanti hieme dignaretur, nec respectum aliquem
hostilitatis conciperet. Ipsum iam· omnem animum et intentionem coronandi
se in Regem proiecisse. Rex etsi avidus erat transeundi in Lithuaniam,
quatenus illic venationes tractaret, Praelatos tamen et barones suos tunc
praesentes consuluit. Plurimis enim, sed et ipsi Regi suspecta erat huius-
modi invitati0‚ ne quid gravius Withawdus in Regem dolis vel vi aperta
consuleret, vel ne largitionibus profusis Regem et Poloniae barones ad con-
sensum inclinaret. Et dum communi deliberatione decerneretur, ut in Li-
thuaniam rogatus iret, et residuum fomentum ambitionis coronae in Duce
Withawdo submoveret et exingueret, veriti Praelati et barones Poloniae,
ne reconciliatio Regis et Ducis rem coronationis de novo reintegraret3 prae-
sentes enim in Lithuania, Baptista Doctor et Sigismundus Roth aderant,
qui monere et solicitare Ducem Withawdum non desistebant, ut coronis in
Vilna 3) fabricatis coronari se permitteret, cum huiusmodi coronationem Ro-

ι) Dolorem Cod. Kost. ²) Rosze Cod. Calv. ³) Vilnae cod. Rozr.

