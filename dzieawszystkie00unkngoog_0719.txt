708 nrm-m Duonncnms. (Α. D. 1444.)

wladislau Rex tot exhortationibus commotus, ad persuasionem Iuliani otrannus
bellum prosequendum in Turcos instituit et iuramento fimat.

Harum literarum series Wladislaum Regem movit, et Iuliano Cardi-
nali tam prudentia, quam eloquentia, quanta mala, si conclusio pacis ob-
servata fuerit, quanta bona, si violata et reiecta, amplissimis et diuturnis
sermonibus disserente, poenitere Regem et consiliarios pacti et foederis cum
Turcis initi coepit, praesertim cum spes haud dubia fuerit, non ea solum,
quac Turcus redditurus erat, sed universam Europam recuperari et Tuscum
ultra mare redigi posse et sempiterno illo gloriari triumpho. Sed et ipsum
Iohannem de Huniad, qui Regem ad pacificandum cum Turcis induxerat,
eadem poenitentia invasit, ex eo maxime, quod Wladislaus Rex finito bello
ipsum in Bulgariae Regem praeficere, de quo et publicas literarum pro-
missiones habebat, pollicebatur, quae ambitio virum spiritus ingentis ve-
xando ¹) agitabat. Novi itaque tractatuS, novae deliberationes haberi coeptae
sunt de bello prosequendo, et plures dies praeterea absumpti, infra quos
dum castra Smiderow ²), Golubyecz et alia, elapsis non octo solum, sed
viginti diebuS, iuxta legatorum sponsionem non redderentur, bellum ex in-
tegro geri cum Turco placuit, neque auxilium classis maritimae, dudum
tenente in Stricto ³) custodiam, tanto tempore in sua spe negligi ct frau-
dari, omnesque Hungari legatos Turci iu dolo venisse, et callidis vanisque
promissionibus avertere Regem a bello gerendo voluisse concludebant. Ita·
que temerato iuramento, rupto foedere Turcis promisso, quod pro cautela
ampliori et purificatione regiae conscientiae autoritate apostolica dissolve-
bat, et irritum, cassum atque nullum Iulianus Cardinalis, velut quod in·
iussu Sedis Apostolicae cum hoste christiani nominis Rex pepigerat, de·
comebat, bellum contra Turcos Wladislaus Rex assumendum et gerendum
concludit. Et ne conclusio ipsa ex aliquo eventu dissolvi, variari et labe·
factari possit, Iulianus cardinalis tam ab Wladislao Rege, quam ab omni-
bus suis ⁴) consiliariis nova iuramenta exigit in hac forma:

„Nos Wladislaus Dei gratia Hungariae, Poloniae, Dalmatiae, croatiae
„Rex, Lithuaniae Princeps supremus et haereS, ad universorum notitiam.
„Dudum in conventione generali Praelatorum et baronum ac nobilium huius
„Regni nostri Hungariae, Budae novissime celebrata, pro honore omnipo-
„tentis Dei ac pro defensione et augmento fidei christianae et pro bono
„totius Ecclesiae catholicae, praesertim pro liberatione huius Regni nostri

0 ¹) vehementer Ed. Lips. ²) Swiderow Ed. Lips. ³) in strictu Ed. Lips. ⁴) eius
od. Kost.

