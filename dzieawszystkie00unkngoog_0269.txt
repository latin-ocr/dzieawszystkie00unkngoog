258 ’ unua nnnncmua (Α. D. 1420.)

wladislau Poloniae nox uberto lutrinum: episcopo cracoviensi nt infestus.

Ex Ilza ¹) Wladislaus Poloniae Rex Sandomiriam, abinde cracoviam,
posthaec vero in Maiorem Poloniam per solita stationum loca processit.
Dum autem in Klobuczko pro Dominica Indica ageret, Albertus Iastrzam·
byecz episcopus cracoviensis et Sbigneus de Brzesze ²) Regni Poloniae
marsalcus ex Wratislavia adveniunt. Qui cum plenam de omnibus, quae
apud Wratislaviam cum Sigismundo Romanorum et Hungariae Rege egc-
rant, qualeque responsum haberent, relationem fecissent3 intelligens ‚ Wla-
dislaus Poloniae Rex, iam nullam spem de corrigenda arbitrali sententia
sibi superesse, omnem suae indignationis iram de male pronuntiata sen·
tentia exortam, in Albertum Iastrzambyecz episcopum cracoviensem con-
vertit, graviusque tunc in illum, quam Regi in pontificem conveniebat,
invectus est, asserens, iniussu suo, eo ³) etiam vetante, plenum in causam
compromissum non limitatum scripsisse et sigillasse: cum, si compromis-
sum, iuxta aliquorum consiliariorum probe et solerter sapientium consi-
lium 4), limitatione temporis fuisset restrictum, nunquam tam gravi et prac-
iudiciali sententia Regnum Poloniae perculsum foret. Facile autem huic
invectivae Albertus episcopus cracoviensis, tectus innocentia, respondit et
iusta excusatione facinus obiectum elisit, deducens se in re ipsa nihil ex
proprio arbitrio, sed omnia ex Regis egisse imperio. Indignatio tamen regia
humili et modesta responsione remitti non poterat, clandestino et vigoroso
fomento assidue in Regis pectore coacervata. Elisabeth siquidem Poloniae
Regina filium suum ex Vincentio Granowsky susceptum, Iohannem de
Pilcza, a Wladislao Poloniae Rege in Comitem creari, et suae ditioni non·
nullos milites et nobiles circa oppidum Iaroslaw consistenteS, quo suus
comitatus diuturnior et solidior fieret, subiici et infeudari ordinavit. Dum
autem literae creationis huiusmodi conscriptae forent, Albertus Iastrzam-
byecz episcopus cracoviensis creationis huiusmodi se constantissime oppo-
suit, creationemque et donationem huiusmodi, perniciem Regno Poloniae
allaturam, omnibus conatibus perosus, etiam ad sigillandum literas, velut
cancellarius Regni, nullo pacto poterat induci: eiusque solius renitentia et
oppositione creatio praefati Iohannis de Pilcza in comitem infecta et ab·
rogata est. Magno itaque fremitu et ingenti cholera Elisabeth Poloniae
Regina iniurias suas in Alberto episcopo cracoviensi ultum iri satagenS,
Wladislaum Poloniae Regem in illum concitabat; et dum in thalamo sine

¹) Islza Cod. Galv. ²) Brzezic Cod. Rozr. 8) ac eo Cod. Rozr. ⁴) consilium
deest in Cod. Calv.

