(Α. D. 1410.) LIBER UNDECIMUS. 29

bellicus illi furor suggerit, id prosequendum decrevit; non aequitate, non
iure, non compositione, non denique viri alicuius arbitrio passus est dirimi,
sed ferro et Marte absolvi. Cum itaque Sigismundus Hungariae Rex, cu-
ius legatione barones mei funguntur, sit Romani Imperii Vicarius, et non
licet sibi Magistrum et Ordinem Cruciferorum, qui Romano subest Imperio,
in praesenti eorum necessitatis deserere articulo: quapropter eiusdem Si-
gismundi Hungariae Regis diffidationis literam, qua ¹) tuam Excellentiam
in favorem Magistri et Ordinis diffidat, tuae Serenitati iussu baronum Hun-
gariae praesento. Wladislaus autem Rex responso finali de non speranda
pace et diffidatoriis literis Sigismundi Hungariae Regis acceptis, utrumque
arcanum districta celari fide praecepit, ne si diffidatio Sigismundi Regis
Hungariae ad notitiam militum perveniret, animi eorum a praesenti munere
belli, imminuta audacia, averterentur 2). Suggessit Fricz nuntius Wladislao
Regi nomine baronum Hungariae, ad⁸ partem, quatenus diffidationem Hun-
gariae Regis Sigismundi pro nihilo penderet, cum diffidationum suarum li-
terae caro satis pretio, quadraginta videlicet millibus florenorum, per Ma-
gistrum et Ordinem cruciferorum apud illos comparatae, ad terrorem tan-
tummodo confectae, nullum forent effectum pariturae. Animat deiude Regem:
ut coeptum, quolibet terrore circumscripto 3), continuet, et cum cruciferis,
qui viribuS, gentibuS, armis et qualibet conditione dignoscuntur ⁴) inferio-
reS, quanto celerius congredi non differat, certam victoriam, propitiatione
divina, habiturum; asserenS, Hungariae barones nou Magistri et OrdiniS,
sed Regis sui Sigismundi et propriis commodiS, in eam diem vacavisse.
Quae quidem Friczonis relatio pro sincera et fideli (prout erat) accepta est.
Neque enim barones Hungariae 5) praedicti pacis conficiendae respectu Prus-
siam a Sigismuudo Rege missi erant: quippe qui bellum exortum malebat
produci, ,quam finiri; sed ut viis subdolis et ingeniis ‚a Magistro et Ordine
aurum, de quo false ⁰) vulgatus fuerat turrim unam implesse, emunxisset. ⁷)
Patefacto itaque et declarato Cruciferis, quod literas diffidationis Sigismundi
Hungariae Regis pro Magistro et Ordine et contra Wladislaum Poloniae
Regem secum ferrent, declararunt se etiam mandatum et instructiones ab
eodem Sigismundo suo Rege accepisse, quod nullatenus huiusmodi diffida-
tionis literas Wladislao Polonorum Regi praesentarent, donec eis quadra-
ginta millia aureorum forent per Magistrum et Ordinem persoluta. Magister
itaque et Ordo Cruciferorum, magnam vim, subsidium et importantiam suae
causae, suique triumphi, in huiusmodi diffidatiouum literis clausam fore

¹) literae, quibus Cod. Rozr. 2) reverterentur. Cod. Rozr. ³) circumscripto atque
neglecto Cod. Rozr. ⁴) dinoscantur Cod. Rozr. ⁵) Hungariae Regis cod. Rozr. ⁶) fa-
cile Ed. Lips. ⁷) emungeret Cod. Rozr.

