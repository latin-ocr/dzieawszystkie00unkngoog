(Α. D. 2433.) Lmen nnnscnms, 503

hiatum fecit: quo effectum est, ut amplior fossurae inhiberetur progressus
Ut tamen labor tantarum-impensarum aliquem haberet usum, diebus fere
omnibuS, quibus obsidio durabat, foramine huiusmodi hiatus plures hosteS,
in parvo muro stanteS‚ a tergo impune interficiebantur per sagittas bali-
starum, non valentes notare, unde prodirent missilia, donec post longum
tempuS‚ multis occisiS, fraus loci deprehensa est et locus fimo et luto ob-
rutae. Non proficientibus itaque pro conquirenda urbe specubus praefatiS,
placuit capitaneis et praefectis exercitus, expugnandae urbi maiorem ope-
ram dare et impetu illam aggredi fortiori, vi aperta pro palam usuri,
quando dolus parum profuerat: tam enim discedere, quam frustra morari ¹),
et in unius oppidi obsidione, caeteris potioribus neglectiS, pudebatI Igitur
ne quid inexpertum relinquerent, die Beatae Mariae Magdalenae mane ad
impugnandam urbem exercitu praeparate, fit in urbem per universum exer-
citum durus impetus: ab omni enim parte urbs militibus circumdata strin-
gebatur. Iam enim alii antemurale confringebant, alii ad murum accedenteS,
illum suffodiebant, alii per fossata plena luto, ad loca, quae vis bombar-
darum confregerat, accurrere nitebantur. Inter haec obsessi animos non
remittebant3 sed variis et exquisitis generibuS, tum pice, resinaque, tum
aqua ferventi, tum lapidibus, sagittis et gladiis impugnantes quatiebant:
fortius enim, quasi iam desperatione tuendae urbis concepta, resistebant.
Nec ullum genus defensionis omittebant, mulieribus et parvulis quaeque
administrantibus offendiculo opportuna, neque erat quisquam omnium, quin ²)
in eius diei casu suarum omnium fortunarum eventum consistere existima-
ret ³). Dum itaque pluribus horis acriter pugnatum esset, Bohemis statio-
nes suas ot muros, quos impugnabant, deserentibus, omnis defensorum vis
in Polonos conversa est. Pluribusque vulneratiS, aliquibus interfectis, aut
captiS, caeteri ab oppugnatione discedere coacti, et urbs ipsa tunc egregie
defensa. Captus fuit tunc mersus et illaqueatus lim0, Petrus de Oporow
miles et alius Bohemus miles ⁴) Petrus: coeni siquidem baratro praefatus
Petrus Oporowski et aliquot alii milites involuti et minime valentes effu-
gere, ne violarentur aut desiderarentur hostilibus operibus et sagitti8‚ ca-
ptione inita, deduntur captivorum more hostibus. Iohannes Manszik de
Dambrowa ⁵) palatinus Leopoliensis ictu fistulae in pedem graviter vulne·
ratuS, Iarandus 6) de Brudzewo miles et adolescens spectabilis„ filius Ia-
randi palatini IuniwladislaviensiS, interfectus 7). Poloni siquidem, Bohemis

 

 

———.-·

¹) quam morari irritum Cod. Kost. ²) qui Cod. Rozr. ³) non existimaret. Ood.
Rozr. ⁴) et alii milites cod. Rozr. ⁵) Mazi'k de Dabrowa Ood. Rozr. ⁶) ac larandus
Cod. Rozr. ⁷) interfectus est. God. Rozr.

