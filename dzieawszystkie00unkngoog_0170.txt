(Α. D. 1413.) mana monemus. 159-

„Poloniae supremi cancellarii, uobis sincere dilecti. Scriptum vero per
„manus Ozolkouis ¹) Canonici SandomiriensiS, secreti nostri notarii.

vladislaus Rex ignem perpetuum a Samagittis pro Deo cultum extinguit, lucos
succidit, ritusque gentium, qui late recensentur , abrogat.

, Foedere perpetuo atque glutinio inter Poloniae et Lithuauiae barones
saluberrima ordinatione confecto, Wladislaus Poloniae Rex in Lithuaniam,
comitante eum Alexandro Magno Duce Lithuaniae, cum Anna Regina et
filia Hedvigi processit. Ingenti autem cruciatus, afflictusque molestia, quod
terrae suae naturales Samagittiae, nou sine suo probro, coeco gentilitatis
in eam diem detinerentur errore: omnes conatus suos pro illustranda gente
praedicta, fide et religione christiana, intendit, et id sibi primum agen-
dum existimavit, ut a populis Samagittiae idolatriae spurcitias dispelleret.
Assumptis itaque viris literatis et religiosis, zelum Dei habentibus, circa
festum Sancti Martini, Samagittiam navali itinere, destinata auimo execu-
turus, ire pergit. Et Anna Regina apud Kowno cum impedimentis relicta,
per fiumen Nyemyeu descendendo, usque ad flumen Dubissa ²); abinde vero
fluvium Dubissa ³) ascendendo, ad terram Samagittarum pervenit3 convo-
catoque utriusque sexus universo Samagittico populo, docet foedum et
turpe fore ⁴) universis Lithuaniae tam Principibus et militaribuS, quam
popularibus, veri et unius Dei cultum agnoscentibus et tractantibus, Sa·
magittus veteribus superstitionum erroribus detineri. Aras deinde idolorum
destruit, lucos succidit, et ad praecipuum Samagittarum numen, iguem
,videlicet, quem sacrosanctum et perpetuum putabant, qui iu montis altis-
simi iugo super fluvium Nyewyasza ⁵) sito, lignorum assidua appositione
a sacrorum sacerdotibus θ) alebatur, accedens, turrim, in qua consistebat,
incendit, et iguem disiecit et extinguit. Succidit deinde per milites suos
Polonicos silvas, quas non secus quam sanctas et Deorum suorum habita-
cula Samagittae, iuxta illud poeticum: „Habitarunt dii quoque silvas“ ⁷), ve-
nerabantur, in eam caliginem mentis prolapsi, quod et silvae praefatae et
aves, feraeque in illis consistentes, sacrae forent 8), et quicquid in illas
faceret ingressum, ut sanctum deberet censeri. Non ergo Samagittarum⁸
aliquis in silvis praefatis ligna audebat concidere, aut alites vel feras ve-
nari: violanti enim nemuS, feras, vel alites, manus aut pedes daemonum

¹) Cziolkonis cod. Kost. ²) ad fluvium Dubischa Ed. Lips. ³) flumen Dubischa
Ed. Lips. ⁴) esse cod. Rozr. ⁶) Nywyesch 0001. Calv. ο) sacerdote cod. Rom-.-
'') P. Viryilii Maronis Bucol. Ecloy. ΙΙ. v. 60. ⁸) esseut Cod. Rozr.

